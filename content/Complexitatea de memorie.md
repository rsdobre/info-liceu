Pentru a calcula correct complexitatea memorie, vom proceda similar[[Timpul de execuție|timpului de execuție]], dar lucrurile nu sunt la fel de simple întrucât fiecare [[Tipuri de date|tip de date]] ocupă un anumit număr de [[Codul Binar#Byte|bytes]]. In funcție de acest număr de bytes, vom avea o complexitatea mai mică sau mai mare.
Evident, după ce știm [[Tipuri de date#Numerice|lungimile tipurilor de date]], conversia devine ușoară: $10^6$ `int`-uri ocupă $4\times 10^6\approx 4\text{MB}$ ([[#Unități de măsură|vezi unități de măsură]])
În acest mod, la fel ca la timp, încă din faza de proiectare putem să calculăm câtă memorie ocupă programul nostru și astfel, aflăm dacă trebuie să facem sau nu optimizări.
# Unități de măsură 
În [sistemul internațional](https://ro.wikipedia.org/wiki/Sistemul_interna%C8%9Bional_de_unit%C4%83%C8%9Bi) prefixele iau ca valori puterile lui $10$ ($\text{deca}=10^1,\ \text{hecto}=10^2,\ \text{kilo}=10^3$) iar după kilo, cresc din $10^3$ în $10^3$ ($\text{mega}=10^6,\ \text{giga}=10^9,\ \text{tera}=10^{12}$, etc). Problema este că în general se face confuzie între prefixele sistemului internațional și [prefixele binare](https://ro.wikipedia.org/wiki/Prefix_SI#Prefixele_binare) care nu fac parte din SI. 

Prefixele binare urcă din $2^{10}$ în $2^{10}$ și sunt formate din prima silabă a prefixului SI și bi. De exemplu $\text{kilo}$ devine $\text{kibi}$, iar simbolul este $\text{Ki}$ și $\text{mega}$ devine $\text{mebi}$ și are ca simbol $\text{Mi}$
Astfel deși este general acceptat, este eronat să spunem că $1\ \text{KB}=2^{10}\ \text{B}$ sau $1\ \text{MB}=2^{20}\ \text{B}$. În schimb corect este $1\ \text{MB}=10^3\ \text{B}$, iar $1\ \text{MiB}=2^{20}\ \text{B}$. Realist, diferența este minusculă și nesemnificativă, iar oricum majoritatea oamenilor nu o cunosc. Totuși așa se explică unele ciudățenii în sistemele de operare, de exemplu un hard disk pe care scrie $1\ \text{TB}$ chiar are $10^{12}\ B$, dar Windows va calcula folosind prefixele binare și totuși îl va afișa cu prefixe SI ca $931\ \text{GB}$. [Mai multe detalii aici](https://www.seagate.com/gb/en/support/kb/why-does-my-hard-drive-report-less-capacity-than-indicated-on-the-drives-label-172191en/)